Гостросюжетна новинка від лауреата конкурсу «Коронація слова». В паризькому аеропорту сталася жахлива катастрофа. Літак, що впав, був розроблений і зібраний в Україні. Дочка авіаконструктора намагається розібратися в причинах аварії. Вона будь-що намагається дізнатися правду, незважаючи на те, до яких наслідків це може призвести.
Психологічна новела українського письменника Миколи Хвильового, ідеєю якої є фатальна невідповідність між ідеалами революції та методами їх досягнення, засудження більшовицького революційного фанатизму; світ врятує любов, усепрощення.
Можливо, ви вважатимете мене божевільним, однак покійний батько розмовляє зі мною. Я бачу його привид, і це не галюцинації. Усе ще не вірите? Я теж гадав, що з'їхав з глузду. Батьків привид з'явився з дивним проханням: допомогти йому віднайти спокій по той бік життя. Для цього я маю викрасти прах його коханої Камілли, яку навіть не знаю, щоб поєднати їх назавжди. Виявляється, навіть там, де вже немає нічого, залишається місце для любові. І це дуже романтично, але на все це я маю лише три дні. І місію, що здається цілком нездійсненною.
Ми любимо себе в останню чергу. Бо так звикли: спочатку — інші, ти сам — в останню чергу. Принести себе в жертву — добре, любити себе — погано. А потім — спустошення. І на що тепер ти здатен, лишившись порожнім, вичавленим, як апельсин? Любити інших? Як, коли ти не здатен шанувати власне «я»? Знаєш, колись я так само не вмів цього. Днями апатично лежав у ліжку, втрачаючи друзів, компанію, сенс життя. Я висів над урвищем, знехтувавши собою. А потім я зрозумів: витягнути мене з цієї ями здатна тільки любов до себе. Самоповага, на яку заслуговує кожен з нас. 
Аліса ніколи не була богобоязною парафіянкою, що молилася, перш ніж з’їсти пиріжок. А для священника Жеремі віра була повітрям, сенсом існування. Та парафіян у церкві всього дванадцять, як тих апостолів. І практична атеїстка Аліса вирішує допомогти старому другові покращити ці показники. Для неї це просто черговий проєкт, який треба «розкрутити». Але заглиблюючись у світ духовного, Аліса відчуває, як щось в ній починає змінюватися. Тісні стіни скептицизму та іронії, що здавалися їй справжньою свободою, поступово розсуваються. Здається, ще крок — і Алісі відкриється істина, яку вона вперто не хотіла помічати. Але всесвіт довкола раптом стане незміряним. І не загубиться в нім лише той, хто зрозуміє, чого хоче насправді. 
Світ змінюється — той, що довкола, і твій власний. Колись Ліла на заздрість усім зіграла пишне весілля й оселилася в розкішній квартирі. Тепер вона з сином мешкає в злиденній новобудові і працює на ковбасній фабриці. Колись Елена кинула виклик суспільству й поїхала геть з Неаполя. Тепер вона — успішна письменниця, готується вийти заміж за професора з поважної родини. Дві молоді жінки, подруги дитинства, урешті опинилися у різних світах. Вони не бачитимуться роками, живучи тільки спогадами та короткими телефонними розмовами. Але відстань і час не здатні зруйнувати їхню близькість.
Проблемні люди — замкнені, агресивні, токсичні, надто чутливі чи надто амбітні… Щоб робота була ефективною, ми маємо знайти підхід до кожного з них. У цій книжці зібрано поради, як швидко та правильно визначити проблемні сторони кожної людини і зробити їх корисними.
Сестри Рута й Індія, попри незвичні імена, проживають цілком буденні життя: Індія навчається на лікаря, Рута закінчує одинадцятий клас. Усе раптово змінюється, коли через нещасний випадок гине наречений Індії. Раніше близькі сестри віддаляються, звинувачуючи одна одну в тому, що сталося. І саме тоді, коли, здавалося б, із конфлікту вже не виплутатися, Рута виявляє, що здатна впливати на реальність у снах. Невдовзі в її сновидіннях з’являються химерні тіні, і що ближче вони підступають, то дужче мерхне світло довкола дівчини. За нестримним бажанням повернути колишнє життя Рута не помічає, як кожен наступний сон стає дедалі темнішим.
Легкий і динамічний роман без зайвої філософії, але з усіма атрибутами бестселера часів Джека Лондона (авантюрний сюжет з елементами детектива, любовна лінія). Це пов'язано з тим, як пояснює в передмові сам письменник, що він працював разом зі сценаристом, який писав сценарій під фільм, а Джеку Лондону запропонували зробити з сценарію літературну версію на продаж. З цією роботою було пов'язано кілька курйозних випадків, про які ви дізнаєтеся, прочитавши книгу. Прекрасний пригодницький роман про подорожі, зраду, хитрість, любов й шляхетність. Френсіс Морган знаходить карту, де, за легендою, його предок пірат, Морган зарив скарб і вирушає на пошуки, однак знаходить він не скарб, а любов і суперництво.
Хто з нас не чекав того дня, який змінив би наше життя? Сонячний вихідний, сповнений теплих барв і позитивних емоцій. Ми уявляємо приємну прогулянку пірсом, звідусіль чутно сміх і невимушені розмови людей довкола. Аж раптом вас хапає за руку молода циганка… «Я прочитаю твоє майбутнє», - каже вона. Ви посміхаєтеся так, наче почули нісенітницю, але руки не прибираєте. Хай там як, жодне передбачення не зіпсує цього дивовижного недільного дня. Однак пророцтво циганки перевертає ваше життя догори дриґом, бо, можливо, цей день — останній. Та хіба таке можливо?..
Ця книжка була написана не для того, щоб повчати, а щоб Пробуджувати. На її сторінках живе Мудрість, яка може відкритися кожному, але для відкриття якої замало лише слів. Читаючи ці притчи й оповідки Майстра, на кожну з яких потрібно не більше хвилини, ви цілком ймовірно можете несподівано відкрити для себе Мовчазне Вчення (іноді в друкованих словах, а іноді — в пустоті між рядків), усвідомити його приховану за емоціями і думками глибину й осягнути мудрість, силу і красу справжнього Пробудження.
Медитації, представлені у цій книжці, не являють собою якихось нових доктрин або просування християнської теології. Ці потужні медитації — спогади містика, який бачив світ таким, яким він насправді є, — здатні допомогти нам вирватися із своїх в’язниць зумовленностей, які перешкоджають у баченні реальності. Вони передають досвід і шлях, яким можна йти, аби позбавитися всяких ідеологій і бути самим собою.
10 простих уроків, щоб полюбити своє життя. Від автора бестселерів «Мрій правильно» та «Мистецтво мріяти» Хто сказав, що мріяти — шкідливо? Навпаки! Шкідливо не втілювати мрії в життя. Давно хотіли змінити набридлу роботу? Чи розкрити в собі нові таланти? Досить чекати на ідеальний момент — час перетворювати життя на казку вже зараз. І для цього потрібно тільки ваше безмежне бажання! Мудрі уроки з цієї книжки відкриють рецепт особистого щастя. А ще зможуть пояснити, як використовувати вроджені здібності, долати бар’єри на шляху до мрії, займатися улюбленою справою протягом усього життя, чому не кожна робота вам підходить, як захоплення дитинства впливають на щасливу дорослість тощо.
11 вересня 2001 року – знаменна подія у житті кожного американця, але для юних філософів Люсі та Габріеля цей день став вирішальним. Романтичні, наївні, сповнені любові до життя, вони знайомляться та розуміють, наскільки близькі за духом. Їх зводить разом Колумбійський університет, на випускному курсі якого навчається Люсі. Гейб з’являється в її житті, наче свіжий вітер, вселяючи в дівчину надію на краще та віру у майбутнє. Проте незабаром закохані розуміють, що сенс життя розуміють по-різному. Джилл Сантополо дає своїм героям шанс переосмислити своє ставлення та розводить їхні долі на цілий рік. Незабаром Люсі та Гейб зустрічаються та розуміють, що більше не можу жити один без одного.
Данію часто називають країною, де живуть найщасливіші люди у світі. І все це завдяки хюґе. Особлива життєва філософія, що допомагає створити атмосферу спокою, тепла й гармонії та вчить радіти життю, навіть коли за вікном жахлива погода, день неймовірно короткий, а на роботі нескінченний потік завдань. Як тільки не тлумачили хюґе: від «мистецтва створення затишку», «душевності», «насолоди від речей, що заспокоюють» до «какао під запалені свічки». Та хто може стати кращим провідником у всьому, що пов’язане з хюґе, ніж Мік Вікінґ? Мік — засновник і керівник Дослідницького інституту щастя в Копенгагені, що роками досліджує данське життя.
Хочеться, щоб у тебе було місце, де ти можеш відволіктися від усіх проблем. Місце, де ти можеш сховатися від реального світу з усією його несправедливістю. А що якби таке місце існувало? Книга українського письменника Максима Кідрука «Не озирайся і мовчи» покаже читачеві таке місце. Але чи сподобається воно йому? Це вже велике питання.
Світові духовні лідери, лауреати Нобелівської премії миру, Далай-лама і Десмонд Туту діляться секретами, що допоможуть поглянути на себе і власне життя по-новому. Автори навчать, як досягти духовної гармонії, розкажуть про причини виникнення негативних емоцій і про те, як давати їм раду.
Після доленосної розмови зі знаменитим мультимільйонером та філантропом Ендрю Карнеґі ще у студентські роки Наполеон Гілл вирішує прислухатися до його порад і на основі життєвих історій багатих та успішних вивести універсальну формулу успіху, якою зможуть користуватися звичайні люди, що не мають мільйонних статків, але прагнуть досягнути вершин. 13 кроків до багатства й успішності від Наполеона Гілла — це дієвий шлях для кожного, хто вирішив рухатися вперед. 
Знаменитий бельгійський детектив Еркюль Пуаро мусить терміново виїхати до Британії, але вільних місць у «Східному експресі» вже немає. Його виручає давній друг мсьє Бук, власник залізничної компанії. Зранку за сніданком детектив відзначає, що пасажири поїзда — люди різних національностей. Американець Ретчетт, що видається Пуаро надто підозрілим, просить детектива стати його охоронцем. Але той відмовляється. Уночі Пуаро весь час будитимуть різні звуки, а потім настане тиша — через снігові замети поїзд зупинився десь у Югославії, пасажири нервуються, а дивний містер Ретчетт лежить мертвим у своєму купе…
Рецепт вашого щастя всередині книжки! Тал Бен-Шахар вже понад 10 років вивчає та викладає тему щастя. Його курс відвідують щорічно понад 10000 студентів! Саме вони стали першими читачами та критиками книжки. Автор допоможе вам зрозуміти природу щастя. Крім роздумів та ідей, він пропонує конкретні вправи, виконуючи які, ви краще зрозумієте себе. 
“7 звичок надзвичайно ефективних людей” – найбільш відома книга в галузі особистісного росту й менеджменту. Її заповідям свого часу слідували Білл Клінтон і Стівен Форбс. Автор цієї масштабної праці – всесвітньо відомий управлінець, психолог і викладач Стівен Р. Кові. Завдяки його працям та тренінгам мільйони людей по всьому світу розкрили свій потенціал і досягли вершин успіху.
Книга “Подружжя по сусідству” – один з найуспішніших художніх творів останніх років. Написавши цей роман, Шарі Лапена не очікувала, що одинадцять видавництв будуть сперечатися за право його видати, а одразу після виходу з друку він очолить списки бестселерів Австралії та Великобританії. Суміш напруженого психологічного трилера, детективної інтриги та сімейної драми не відпускає до останньої сторінки, дивуючи приголомшливою кінцівкою. 
«Працюй 4 години на тиждень. Нова психологія успіху» — бестселер за версіями The New York Times, The Wall Street Journal та USA Today. Це абсолютно інший погляд на роботу, на поняття кар’єрного росту і «життя в офісі». Автор руйнує всі стереотипи про обов’язкову зайнятість із 9 до 17 і доводить, що робота може приносити радість, а час — реальні гроші. Тім Ферріс здолав шлях від 40 000 доларів на рік і 80 годин роботи на тиждень до 40 000 доларів на місяць і 4 години для роботи на тиждень.
Авторка цієї натхненної книжки доводить: будь-хто здатен досягти успіху, адже те, чого ти прагнеш, для тебе вже давно існує. Усесвіт уже про все подбав. І, щоб отримати бажане, достатньо змусити себе зробити лише одну просту річ: не просто ЗАХОТІТИ змінити своє життя, а ВИРІШИТИ його змінити.
Ця книжка — результат приголомшливого дослідження: як люди сприймають свою недосконалість. Аналізуючи тисячі історій чоловіків та жінок у віці від 18 до 87 років, Брене Браун дійшла вражаючого висновку: щасливими людей робить не досягнення власного ідеалу, а визнання своєї недосконалості. Уміння відвертої і дотепної оповідачки та незмінного лідера інтернет-переглядів на конференції TED об’єднати науку з цікавою історією зробило «Дари недосконалості» бестселером № 1 за версією The New York Times.
Зручне крісло у напівзатемненому кабінеті, уважний психотерапевт, який вислухає всі ваші спогади і вирішить усі проблеми… Вас ніколи не цікавило, як це працює насправді? Один з найталановитіших у світі психотерапевтів розповість історії кількох своїх пацієнтів різного віку і статі — одруженої літньої жінки, яка закохалася в молодого лікаря, самотньої дівчини, котра разом із зайвими кілограмами скине маску базіки й веселухи, щоб нарешті стати щасливою, поважного бухгалтера, що на додачу до нападів мігрені залишить у минулому цілий віз родинних негараздів і чоловічих проблем…
Якщо ви прагнете змінити своє життя на краще, але не визначилися, у який бік рухатися, якщо відчуваєте у собі приховані таланти і маєте заповітні мрії — ця книга саме для вас. Барбара Шер — хрещена мати коучингу, а загальний наклад її семи бестселерів сягнув кількох мільйонів примірників! Зіркове продовження «Мистецтва мріяти» і бестселер за версією New York Times «Мрій правильно» — для тих, хто мріє про справжній успіх і гідне життя. Які бажання ви приховуєте? Чому не наважуєтеся мріяти — через критику, невиправдані сподівання близьких, вигадані зобов’язання, біль нещастя чи відсутність підтримки? Перевірені мільйонами читачів практичні поради і стратегії, цікаві історії реальних людей допоможуть з’ясувати це. Ця книжка не має на меті зробити з вас іншу людину — вона покаже, як саме змінити життя на краще: налагодити особисті стосунки, здобути гідну роботу, творчо реалізуватися, навчившись мріяти правильно!
Популярний письменник простежує відносини українського і російського народів, починаючи з часів Хмельниччини. Автор стверджує, що незалежність та свободу вибору народ повинен відстоювати сам, не сподіваючись на чиюсь допомогу. У творі М. Кідрук роздумує про історію виникнення слов’янських мов, русифікацію України, Будапештський меморандум 1994 року, газові війни 2004–2009 років, захоплення Криму росіянами, «сім’ю» Януковича, майдан 2013–2014 років, війну на сході України тощо.
Мерiбет Клейн сорок чотири роки. Вона мае чоловiка, чотирирiчних близнюкiв та цiкаву роботу… Чому ж едине очiкування, яке справдилося в ii життi, – те, що школа ii дiтей виявилася дуже дорогою? Коли родиннi традицii перетворилися на тяжкий обов’язок, а улюблена професiя – на виснажливу працю? Повернувшись додому пiсля серцевого нападу й операцii, Мерiбет з подивом бачить – ii стан лякае родину замiсть викликати спiвчуття й турботу. Їй потрiбен час, щоб знову звестися на ноги, розiбратися у власних почуттях i власному минулому. І Мерiбет тiкае з дому. У новому мiстi, з новими друзями й iменем вона погляне на життя новими очима. І знайде ту, кому колись стала непотрiбною, – свою матiр…
Що підтримує поширення теорій змов, численних міських легенд та міфів? Чому деякі досить безглузді ідеї продовжують існувати, тим часом як безліч хороших задумів приречені на зникнення? У своєму провокаційному та пізнавальному дослідженні брати Хізи з’ясовують, що ж робить ідеї «липкими» і яка формула сприяє їхній успішності. Чи можна, вирахувавши формулу їхнього успіху, створити власну успішну ідею? Історії талановитої вчительки початкової школи, нобелівського лауреата та творців найуспішнішої комерційної реклами навчать, як створювати ефективні ідеї для успішного політичного, комерційного, освітнього чи волонтерського проекту. Ідеї, які сприймуть і запам’ятають надовго!
Кейт Феррацці власним прикладом довів, що син емігранта-сталевара та прибиральниці може за руку вітатися з президентами та головами урядів наймогутніших держав світу. І все це — завдяки зв’язкам! Його книжка вже стала класикою з мистецтва заводити корисні знайомства та будувати відносини. Дізнайтеся, як стати помітним у будь-якому товаристві й цікавим для будь-якої людини та як одним телефонним дзвінком чи вчасно врученою візитівкою змінити своє життя!
Брайан Трейсі — професійний лектор, консультант, голова Brian Tracy International, мільйонер, провідний фахівець у сфері особистісного розвитку, на прикладі свого життя доводить, що бути успішним можливо, причому в будь-якій сфері. Головне — навчитися правильно планувати свій час та організувати роботу, концентрувати увагу на найголовніших задачах, прагнути досягти найкращих результатів у всіх справах, визначати пріоритети, не лінуватися та взяти за правило доводити все розпочате до кінця.
Одна з найпопулярніших книжок із психології за рейтингом Як «прочитати» власні емоції, навчитися обговорювати їх із близькими? Як реагувати на критику щодо себе? Як звестися на ноги після поразки для другого шансу? «Стань сильнішим» — книга про те, як знайти в собі мотивацію та сили пережити життєві негаразди й втрати. Бестселер за версією «The New York Times», який вже понад рік залишається однією з найпопулярніших книг з психології.
Очевидно, на світі немає дитини, яка б не бачила моторошних снів. Але що робити, якщо жах зі сновидіння поступово переповзає в реальне життя? У дворічного Тео під час нескладної операції раптово зупинилося серце. Упродовж тридцяти шести секунд малюк тримався на межі між світом мертвих і живих. А тоді повернувся. Спливло два роки, перш ніж Мирон Белінський зрозумів, що його син повернувся не сам. Щось прийшло разом із Тео: учепилося і прослизнуло у свідомість, поки хлопчак перебував по той бік лінії, яку більшість із нас перетинає лиш один раз. У відчайдушних намаганнях урятувати сина Мирон виїжджає до Америки, де найновіші досягнення нейротехнологій дають змогу зазирнути в людський сон. Він не здогадується, що бажання допомогти веде до катастрофи, адже найгірше почнеться, щойно той, хто оселився у снах маленького Тео, збагне, що за ним спостерігають.
Доктор Ерік Берн розкриває таємні прийоми, які керують нашим життям. Усі ми, не усвідомлюючи цього, постійно граємо в ігри — подружні та сексуальні, серйозні ігри з керівниками та суперницькі ігри з друзями, в ігри, що визначають статус та сімейні сутички. 
Віктор Франкл — всесвітньо відомий психіатр, психотерапевт, філософ. 1942 року він потрапив до концтабору, де на нього чекали голод, приниження, хвороби, постійна загроза життю. Аналізуючи свою поведінку та поведінку інших в’язнів, Франкл віднайшов стратегії, що утримують людину над прірвою, захищають розум від божевілля та надають сенс життю. Свій жахливий досвід виживання він описав у книжці, яка допомогла мільйонам людей віднайти себе та змінити життя. Віктор Франкл доводить, що тільки-но людина знаходить сенс свого існування, вона отримує сили, щоб здолати будь-які випробування. Поради людини, яка зазнала нелюдських випробувань, варті того, щоб бути почутими.
«Федько-халамидник» Володимира Винниченка – це насичене подіями повчальне оповідання про справжнє обличчя нехай маленької, але вже людини. Федько – розбишака, однак, в нього добре серце, натомість панський син Толя – манірна, пещена, егоїстична дитина. Ризикуючи, Федько рятує панича, однак гине сам, проте Толя лишається до цього байдужим. Оповідання є надзвичайно психологічним і спонукає юних читачів до роздумів.
Творчість видатної української письменниці присвячено зображенню життя українського селянства за умов кріпацтва. У повістях і оповіданнях, представлених в цій збірці, розповідь ведеться від імені героїв чи близьких для них людей. Ідеться переважно про приниження людської гідності, знущання, яких зазнали українці від кріпосників, а також про різні трагедії в селянських родинах. Поетизуючи вірність у коханні та дружбі, взаєморозуміння в сім’ях, Марко Вовчок осуджувала родинний деспотизм, зрадливість, егоїзм, будь-які вияви ворожнечі.